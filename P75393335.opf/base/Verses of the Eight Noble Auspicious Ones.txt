聖八吉祥之文句

於開始一切所作之前念誦此甚為要緊，凡所作皆當如願成辦也。

嗡，顯有清淨自性任成之，
十方吉祥剎土中安住，
佛陀正法僧伽聖者眾，
普皆頂禮願我等吉祥，

燈王佛力堅義成意佛，
慈嚴祥佛善稱祥教佛，
普遍密意具稱廣聞佛，
須彌能勝力稱祥德佛，
憫一切有情名稱祥佛，
心願令滿大力稱祥佛，
僅聞彼名吉祥善德增，
於八善逝佛前我頂禮。

文殊童子具德持金剛，
觀世自在怙主慈氏祥，
地藏以及普除蓋障尊，
虛空藏與聖者普賢尊，
烏巴拉、杵、白蓮、龍樹，
寶珠、月輪、利劍與日輪，
持善手幟吉祥勝具德，
於八菩提薩埵前頂禮。

殊勝寶傘吉祥黃金魚，
滿欲賢瓶悅意青蓮花，
名聞海螺圓滿吉祥結，
勝利寶幢權攝之輪寶，
殊勝八珍寶徽手幟具，
供令十方三時佛喜女，
嬉等本性憶念增善德，
於八吉祥天女前頂禮。

大梵天大自在遍入天，
釋提桓因以及持國天，
增長天與龍王廣目天，
多聞天子等持天物輪，
三叉杖與短矛金剛杵，
琵琶利劍塔與勝幢持，
於三地中增善妙吉祥，
於八世間護神前頂禮。

我等如今所作之諸行，
一切障患惱害皆平息，
增所欲德隨心所願成，
吉祥如意願悉皆圓滿。

白晝念誦義利皆成就，夜間念誦夢見賢善夢，鬥戰時誦此方得勝利，作業時念誦所欲利增，恆常念誦壽祥名福增，樂善圓滿隨心所欲成，業障皆消投生上趣之，諸利成就如佛勝宣說。
火猴年三月初三日曜星宿會合吉祥日，文殊歡喜金剛心海浮現之摩尼明鏡也。

敦噶嘉波敬譯。